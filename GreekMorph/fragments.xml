<?xml version="1.0" encoding="UTF-8"?>

<fragments>
	<fragment>
		<number>1</number>
		<text>τοῦ δὲ λόγου τοῦδ' ἐόντος ἀεὶ ἀξύνετοι γίνονται 
			ἄνθρωποι καὶ πρόσθεν ἢ ἀκοῦσαι καὶ ἀκούσαντες τὸ
			πρῶτον· γινομένων γὰρ πάντων κατὰ τὸν λόγον
			τόνδε ἀπείροισιν ἐοίκασι, πειρώμενοι καὶ ἐπέων καὶ
			ἔργων τοιούτων, ὁκοίων ἐγὼ διηγεῦμαι διαιρέων ἕκαστον 
			κατὰ φύσιν καὶ φράζων ὅκως ἔχει. τοὺς δὲ
			ἄλλους ἀνθρώπους λανθάνει ὁκόσα ἐγερθέντες
			ποιοῦσιν, ὅκωσπερ ὁκόσα εὕδοντες ἐπιλανθάνονται.
		</text>
	</fragment>
	<fragment>
		<number>2</number>
		<text>διὸ δεῖ ἕπεσθαι τῷ (ξυνῷ, τουτέστι τῷ) κοινῷ· ξυνὸς
			γὰρ ὁ κοινός. τοῦ λόγου δὲ ἐόντος ξυνοῦ ζώουσιν οἱ
			πολλοὶ ὡς ἰδίαν ἔχοντες φρόνησιν.
		</text>
	</fragment>
	<fragment>
		<number>3</number>
		<text>(περὶ μεγέθους ἡλίου) εὖρος ποδὸς ἀνθρωπείου.</text>
	</fragment>
	<fragment>
		<number>4</number>
		<text>κατὰ λόγον δὲ ὡρέων συμϐάλλεται ἑϐδομὰς κατὰ
			σελήνην, διαιρεῖται δὲκατὰ τὰς ἄρκτους, ἀθανάτου
			Μνήμης σημείω
		</text>
	</fragment>
	<fragment>
		<number>5</number>
		<text>καθαίρονται δ' ἄλλως αἵματι μιαινόμενοι οἷον εἴ τις
			εἰς πηλὸν ἐμϐὰς πηλῷ ἀπονίζοιτο. μαίνεσθαι δ' ἂν
			δοκοίη, εἴ τις αὐτὸν ἀνθρώπων ἐπιφράσαιτο οὕτω
			ποιέοντα. καὶ τοῖς ἀγάλμασι δὲ τουτέοισιν εὔχονται,
			ὁκοῖον εἴ τις δόμοισι λεσχηνεύοιτο ( οὔ τι γινώσκων
			θεοὺς οὐδ' ἥρωας οἵτινές εἰσι).
		</text>
	</fragment>
	<fragment>
		<number>6</number>
		<text>ὁ ἥλιος οὐ μόνον, καθάπερ ὁ Ἡ. φησι, νέος ἐφ' ἡμέρῃ
			ἐστίν, ἀλλ' ἀεὶ νέος συνεχῶς.
		</text>
	</fragment>
	<fragment>
		<number>7</number>
		<text>εἰ πάντα τὰ ὄντα καπνὸς γένοιτο, ῥῖνες ἂν διαγνοῖεν.</text>
	</fragment>
	<fragment>
		<number>8</number>
		<text>τὸ ἀντίξουν συμφέρον καὶ ἐκ τῶν διαφερόντων
			καλλίστην ἁρμονίαν καὶ πάντα κατ' ἔριν γίνεσθαι.
		</text>
	</fragment>
	<fragment>
		<number>9</number>
		<text>ὄνους σύρματ' ἂν ἑλέσθαι μᾶλλον ἢ χρυσόν.</text>
	</fragment>
	<fragment>
		<number>10</number>
		<text>συνάψιες ὅλα καὶ οὐχ ὅλα, συμφερόμενον
			διαφερόμενον, συνᾷδον διᾷδον, καὶ ἐκ πάντων ἓν καὶ
			ἐξ ἑνὸς πάντα.
		</text>
	</fragment>
	<fragment>
		<number>11</number>
		<text>πᾶν γὰρ ἑρπετὸν πληγῇ νέμεται</text>
	</fragment>
	<fragment>
		<number>12</number>
		<text>ποταμοῖσι τοῖσιν
			αὐτοῖσιν ἐμϐαίνουσιν ἕτερα καὶ ἕτερα ὕδατα
			ἐπιρρεῖ· καὶ ψυχαὶ δὲ ἀπὸ τῶν ὑγρῶν ἀναθυμιῶνται
		</text>
	</fragment>
	<fragment>
		<number>13</number>
		<text>δεῖ γὰρ τὸν χαρίεντα μήτε ῥυπᾶν μήτε
			αὐχμεῖν μήτε βορϐόρῳ χαίρειν καθ' Ἡράκλειτον
		</text>
	</fragment>
	<fragment>
		<number>13a</number>
		<text>ὕες βορϐόρῳ ἥδονται μᾶλλον ἢ	καθαρῷ ὕδατι</text>
	</fragment>
	
	<fragment>
		<number>14</number>
		<text>νυκτιπόλοις,
			μάγοις, βάκχοις, λήναις, μύσταις· τούτοις ἀπειλεῖ τὰ
			μετὰ θάνατον, τούτοις μαντεύεται τὸ πῦρ· τὰ γὰρ
			νομιζόμενα κατ' ἀνθρώπους μυστήρια ἀνιερωστὶ
			μυεῦνται.
		</text>
	</fragment>
	<fragment>
		<number>15</number>
		<text>εἰ μὴ γὰρ Διονύσῳ πομπὴν ἐποιοῦντο καὶ ὕμνεον
			ᾆσμα αἰδοίοισιν, ἀναιδέστατα εἴργαστ' ἄν· ὡυτὸς δὲ
			Ἀίδης καὶ Διόνυσος, ὅτεῳ μαίνονται καὶ
			ληναΐζουσιν.
		</text>
	</fragment>
	<fragment>
		<number>16</number>
		<text>τὸ μὴ δῦνόν ποτε πῶς ἄν τις λάθοι;</text>
	</fragment>
	<fragment>
		<number>17</number>
		<text>οὐ γὰρ φρονέουσι τοιαῦτα (οἱ) πολλοί, ὁκόσοι
			ἐγκυρεῦσιν, οὐδὲ μαθόντες γινώσκουσιν, ἑωυτοῖσι δὲ
			δοκέουσι.
		</text>
	</fragment>
	<fragment>
		<number>18</number>
		<text>ἐὰν μὴ ἔλπηται, ἀνέλπιστον οὐκ
			ἐξευρήσει, ἀνεξερεύνητον ἐὸν καὶ ἄπορον.
		</text>
	</fragment>
	<fragment>
		<number>19</number>
		<text>ἀκοῦσαι οὐκ ἐπιστάμενοι οὐδ' εἰπεῖν.</text>
	</fragment>
	<fragment>
		<number>20</number>
		<text>γενόμενοι ζώειν ἐθέλουσι μόρους τ' ἔχειν,
			μᾶλλον δὲ ἀναπαύεσθαι, καὶ παῖδας καταλείπουσι
			μόρους γενέσθαι.
		</text>
	</fragment>
	<fragment>
		<number>21</number>
		<text>θάνατός ἐστιν ὁκόσα ἐγερθέντες ὁρέομεν,
			ὁκόσα δὲ εὕδοντες ὕπνος.
		</text>
	</fragment>
	<fragment>
		<number>22</number>
		<text>χρυσὸν γὰρ οἱ διζήμενοι γῆν πολλὴν ὀρύσσουσι καὶ
			εὑρίσκουσιν ὀλίγον.
		</text>
	</fragment>
	<fragment>
		<number>23</number>
		<text>Δίκης ὄνομα οὐκ ἂν ᾔδεσαν, εἰ ταῦτα μὴ ἦν.</text>
	</fragment>
	<fragment>
		<number>24</number>
		<text>ἀρηιφάτους θεοὶ τιμῶσι καὶ ἄνθρωποι.</text>
	</fragment>
	<fragment>
		<number>25</number>
		<text>μόροι γὰρ μέζονες μέζονας μοίρας λαγχάνουσι.</text>
	</fragment>
	<fragment>
		<number>26</number>
		<text>ἄνθρωπος ἐν εὐφρόνῃ φάος ἅπτεται ἑαυτῷ
			ἀποθανὼν ἀποσϐεσθείς ὄψεις, ζῶν δὲ ἅπτεται
			τεθνεῶτος εὕδων, ἀποσϐεσθείς ὄψεις, ἐγρηγορὼς
			ἅπτεται εὕδοντος.
		</text>
	</fragment>
	<fragment>
		<number>27</number>
		<text>ἀνθρώπους μένει (ἀποθανόντας) τελευτήσαντας
			ἅσσα οὐκ ἔλπονται οὐδὲ δοκέουσιν.
		</text>
	</fragment>
	<fragment>
		<number>28</number>
		<text>δοκέοντα γὰρ ὁ δοκιμώτατος γινώσκει, φυλάσσει·
			καὶ μέντοι καὶ Δίκη κατὰλήψεται ψευδῶν τέκτονας
			καὶ μάρτυρας.
		</text>
	</fragment>
	<fragment>
		<number>29</number>
		<text>αἱρεῦνται γὰρ ἓν ἀντία πάντων οἱ ἄριστοι, κλέος
		ἀέναον θνητῶν, οἱ δὲ πολλοὶκεκόρηνται ὅκωσπερ
		κτήνεα.
		</text>
	</fragment>
	<fragment>
		<number>30</number>
		<text>κόσμον (τόνδε), τὸν αὐτὸν ἁπάντων, οὔτε τις θεῶν,
			οὔτε ἀνθρώπων ἐποίησεν, ἀλλ' ἦν ἀεὶ καὶ ἔστιν καὶ
			ἔσται πῦρ ἀείζωον, ἁπτόμενον μέτρα καὶ ἀπο-
			σϐεννύμενον μέτρα.
		</text>
	</fragment>
	<fragment>
		<number>31</number>
		<text>(ὅτι δὲ καὶ γενητὸν καὶ φθαρτὸν εἶναι ἐδογμάτιζεν,
			μηνύει τὰ ἐπιφερόμενα·) πυρὸς τροπαὶ πρῶτον
			θάλασσα, θαλάσσης δὲ τὸ μὲν ἥμισυ γῆ, τὸ δὲ ἥμισυ
			πρηστήρ. δυνάμει γὰρ λέγει ὅτι τὸ πῦρ ὑπὸ τοῦ
			διοικοῦντος λόγου καὶ θεοῦ τὰ σύμπαντα δι' ἀέρος
			πρέπεται εἰς ὑγρὸν τὸ ὡς σπέρμα τῆς διακοσμήσεως,
			ὃ καλεῖ θάλασσαν, ἐκ δὲ τούτου αὖθις γίνεται γῆ καὶ
			οὐρανὸς καὶ τὰ ἐμπεριεχόμενα. ὅπως δὲ πάλιν
			ἀναλαμϐάνεται καὶ ἐκπυροῦται, σαφῶς διὰ τούτων
			δηλοῖ· [23] (γῆ) θάλασσα διαχέεται καὶ μετρέεται
			εἰς τὸν αὐτὸν λόγον, ὁκοῖος πρόσθεν ἦν ἢ γενέσθαι
			γῆ.
		</text>
	</fragment>
	<fragment>
		<number>32</number>
		<text>ἓν τὸ σοφὸν μοῦνον λέγεσθαι οὐκ ἐθέλει καὶ ἐθέλει
			Ζηνὸς ὄνομα.
		</text>
	</fragment>
	<fragment>
		<number>33</number>
		<text>νόμος καὶ βουλῇ πείθεσθαι ἑνός.</text>
	</fragment>
	<fragment>
		<number>34</number>
		<text>ἀξύνετοι ἀκούσαντες κωφοῖσιν ἐοίκασι· φάτις
			αὐτοῖσιν μαρτυρεῖ παρ’εόντας ἀπεῖναι.
		</text>
	</fragment>
	<fragment>
		<number>35</number>
		<text>χρὴ γὰρ εὖ μάλα πολλῶν ἵστορας φιλοσόφους
			ἄνδρας εἶναι καθ' Ἡράκλειτον
		</text>
	</fragment>
	<fragment>
		<number>36</number>
		<text>ψυχῆισιν θάνατος ὕδωρ γενέσθαι, ὕδατι δὲ
			θάνατος γῆν γενέσθαι,
			ἐκ γῆς δὲ ὕδωρ γίνεται, ἐξ ὕδατος δὲ ψυχή.
		</text>
	</fragment>
	<fragment>
		<number>38</number>
		<text>δοκεῖ δὲ κατά τινας πρῶτος ἀστρολογῆσαι,
μαρτυρεῖ δ' αὐτὸ καὶ Ἡράκλειτος καὶ Δημόκριτος.
		</text>
	</fragment>
	<fragment>
		<number>39</number>
		<text>ἐν Πριήνῃ Βίας ἐγένετο ὁ Τευτάμεω, οὗ πλέων λόγος
			ἢ τῶν ἄλλων.
		</text>
	</fragment>
	<fragment>
		<number>40</number>
		<text>πολυμαθίη νόον (ἔχειν) οὐ διδάσκει· Ἡσίοδονγὰρ ἂν
			ἐδίδαξε καὶ Πυθαγόρην αὖτις τε Ξενοφάνεά (τε) καὶ
			Ἑκαταῖον.
		</text>
	</fragment>
	<fragment>
		<number>41</number>
		<text>εἶναι γὰρ ἓν τὸ σοφόν, ἐπίστασθαι γνώμην, ὁτέη
			ἐκυϐέρνησε πάντα διὰ πάντων.
		</text>
	</fragment>
	<fragment>
		<number>42</number>
		<text>τόν τε Ὅμηρον ἔφασκεν ἄξιον ἐκ τῶν ἀγώνων
			ἐκϐάλλεσθαι καὶῥαπίζεσθαι καὶ Ἀρχίλοχον ὁμοίως.
		</text>
	</fragment>
	<fragment>
		<number>43</number>
		<text>ὕϐριν χρὴ σϐεννύναι μᾶλλον ἢ πυρκαϊήν</text>
	</fragment>
	<fragment>
		<number>44</number>
		<text>μάχεσθαι χρὴ τὸν δῆμον ὑπὲρ τοῦ νόμου ὅκωσπερ τείχεος.</text>
	</fragment>
	<fragment>
		<number>45</number>
		<text>ψυχῇ πείρατα ἰὼν οὐκ ἂν ἐξεύροιο, πᾶσαν
			ἐπιπορευόμενος ὁδόν· οὕτω βαθὺν λόγον ἔχει.
		</text>
	</fragment>
	<fragment>
		<number>46</number>
		<text>τήν τε οἴησιν ἱερὰν νόσον ἔλεγε καὶ τὴν ὅρασιν
			ψεύδεσθαι.
		</text>
	</fragment>
	<fragment>
		<number>47</number>
		<text>μὴ εἰκῆ περὶ τῶν μεγίστων συμϐαλλώμεθα.</text>
	</fragment>
	<fragment>
		<number>48</number>
		<text>τῷ οὖν τόξῳ ὄνομα βίος, ἔργον δὲ θάνατος.</text>
	</fragment>
	<fragment>
		<number>49</number>
		<text>εἷς ἐμοὶ μύριοι, (ἐὰν ἄριστος ᾖ.)</text>
	</fragment>
	<fragment>
		<number>49a</number>
		<text>ποταμοῖς τοῖς αὐτοῖς ἐμϐαίνομέν τε καὶ οὐκ
			ἐμϐαίνομεν, εἶμέν τε καὶ οὐκ εἶμέν.
		</text>
	</fragment>
	<fragment>
		<number>50</number>
		<text>οὐκ ἐμοῦ,
			ἀλλὰ τοῦ λόγου ἀκούσαντας ὁμολογεῖν σοφόν ἐστιν
			ἓν πάντα εἶναι
		</text>
	</fragment>
	<fragment>
		<number>51</number>
		<text>οὐ ξυνιᾶσιν ὅκως διαφερόμενον ἑωυτῷ ὁμολογέει·
			παλίντροπος	ἁρμονίη ὅκωσπερ τόξου καὶ λύρης.
		</text>
	</fragment>
	<fragment>
		<number>52</number>
		<text>αἰὼν παῖς ἐστι παίζων, πεττεύων· παιδὸς ἡ βασιληίη.</text>
	</fragment>
	<fragment>
		<number>53</number>
		<text>Πόλεμος πάντων μὲν πατήρ ἐστι, πάντων δὲ
			βασιλεύς, καὶ τοὺς μὲν θεοὺς ἔδειξε τοὺς δὲ
			ἀνθρώπους, τοὺς μὲν δούλους ἐποίησε τοὺς δὲ
			ἐλευθέρους.
		</text>
	</fragment>
	<fragment>
		<number>54</number>
		<text>ἁρμονίη ἀφανὴς φανερῆς κρείττων.</text>
	</fragment>
	<fragment>
		<number>55</number>
		<text>ὅσων ὄψις ἀκοὴ μάθησις, ταῦτα ἐγὼ προτιμέω.</text>
	</fragment>
	<fragment>
		<number>56</number>
		<text>ἐξηπάτηνται, (φησίν,) οἱ ἄνθρωποι
			πρὸς τὴν γνῶσιν τῶν φανερῶν παραπλησίως
			Ὁμήρῳ, ὅς ἐγένετο τῶν Ἑλλήνων σοφώτερος
			πάντων. ἐκεῖνόν τε γὰρ παῖδες φθεῖρας
			κατακτείνοντες ἐξηπάτησαν εἰπόντες· ὅσα εἴδομεν
			καὶ ἐλάϐομεν, ταῦτα ἀπολείπομεν, ὅσα δὲ οὔτε
			εἴδομεν οὔτ' ἐλάϐομεν, ταῦτα φέρομεν.
		</text>
	</fragment>
	<fragment>
		<number>57</number>
		<text>διδάσκαλος δὲ πλείστων Ἡσίοδος· τοῦτον
			ἐπίστανται πλεῖστα εἰδέναι, ὅστις ἡμέρην καὶ
			εὐφρόνην οὐκ ἐγίνωσκεν· ἔστι γὰρ ἕν.
		</text>
	</fragment>
	<fragment>
		<number>58</number>
		<text>οἱ γοῦν ἰατροί τέμνοντες, καίοντες, πάντῃ
			βασανίζοντες κακῶς τοὺς ἀρρωστοῦντας,
			ἐπαιτέονται μηδὲν ἄξιοι μισθὸν λαμϐάνειν παρὰ τῶν
			ἀρρωστούντων, ταὐτὰ ἐργαζόμενοι, τὰ ἀγαθὰ καὶ
			τὰς νόσους.
		</text>
	</fragment>
	<fragment>
		<number>59</number>
		<text>γναφείῳ ὁδὸς εὐθεῖα καὶ σκολιὴ (ἡ τοῦ ὀργάνου τοῦ
			καλουμένου κοχλίου ἐν τῷ γναφείῳ περιστροφὴ
			εὐθεῖα καὶ σκολιή· ἄνω γὰρ ὁμοῦ καὶ κύκλῳ
			περιέρχεται) μία ἐστί, (φησί,) καὶ ἡ αὐτή.
		</text>
	</fragment>
	<fragment>
		<number>60</number>
		<text>ὁδὸς ἄνω κάτω μία καὶ ὡυτή.</text>
	</fragment>
	<fragment>
		<number>61</number>
		<text>θάλασσα ὕδωρ καθαρώτατον
			καὶ μιαρώτατον, ἰχθύσι μὲν πότιμον καὶ σωτήριον,
			ἀνθρώποις δὲ ἄποτον καὶ ὀλέθριον.
		</text>
	</fragment>
	<fragment>
		<number>62</number>
		<text>ἀθάνατοι θνητοί, θνητοὶ ἀθάνατοι, ζῶντες τὸν ἐκεί-
			νων θάνατον, τὸν δὲ ἐκείνων βίον τεθνεῶτες.
		</text>
	</fragment>
	<fragment>
		<number>63</number>
		<text>λέγει δὲ καὶ σαρκὸς ἀνάστασιν ταύτης (τῆς)
			φανερᾶς, ἐνᾗ γεγενήμεθα, καὶ τὸν θεὸν οἶδε ταύτης
			τῆς ἀναστάσεως αἴτιον οὕτως λέγων· ἔνθα δ' ἐόντι
			ἐπανίστασθαι καὶ φύλακας γίνεσθαι ἐγερτὶ ζώντων
			καὶ νεκρῶν. λέγει δὲ καὶ τοῦ κόσμου κρίσιν καὶ
			πάντων τῶν ἐν αὐτῷ διὰ πυρὸς.
		</text>
	</fragment>
	<fragment>
		<number>64</number>
		<text>πυρὸς γίνεσθαι λέγων οὕτως· τὰ δὲ πὰντα οἰακίζει
			κεραυνός [28], τουτέστι κατευθύνει, κεραυνὸν [τὸ
			πῦρ λέγων τὸ αἰώνιον. λέγει δὲ καὶ φρόνιμον τοῦτο
			εἶναι] τὸ πῦρ καὶ τῆς διοικήσεως τῶν
		</text>
	</fragment>
	<fragment>
		<number>65</number>
		<text>ὄλων αἴτιον· καλεῖ δὲ αὐτὸ χρησμοσύνην καὶ κόρον
			χρησμοσύνη δὲ ἐστιν ἡ διακόσμησις κατ΄ αὐτον,
			ἡ δὲ ἐκπύρωσις
		</text>
	</fragment>
	<fragment>
		<number>66</number>
		<text>κόρος. πάντα γάρ, φησί, τὸ πῦρ ἐπελθὸν κρινεῖ καὶ καταλήψεται</text>
	</fragment>
	<fragment>
		<number>67</number>
		<text>ὁ θεὸς ἡμέρη εὐφρόνη, χειμὼν θέρος, πόλεμος
			εἰρήνη, κόρος λιμός (τἀναντία ἅπαντα· οὗτος ὁ νοῦς),
			ἀλλοιοῦται δὲ ὅκωσπερ (πῦρ), ὁπόταν συμμιγῇ
			θυώμασιν ὀνομάζεται καθ΄ ἡδονὴν ἑκάστου.
		</text>
	</fragment>
	<fragment>
		<number>68</number>
		<text>καὶ διὰ τοῦτο εἰκότως αὐτὰ ἄκεα Ἡ. προσεῖπεν ὡς
			ἐξακεσόμενα τὰ δεινὰ καὶ τὰς ψυχὰς ἐξάντεις
			ἀπεργαζόμενα τῶν ἐν τῇ γενέσει συμφορῶν
		</text>
	</fragment>
	<fragment>
		<number>69</number>
		<text>θυσιῶν τοίνυν τίθημι διττὰ εἴδη· τὰ μὲν τῶν
			ἀποκεκαθαρμένων παντάπασιν ἀνθρώπων, οἷα ἐφ΄
			ἑνὸς ἄν ποτε γένοιτο σπανίως, ὥς φησιν Ἡ., ἤ τινων
			ὀλίγων εὐαριθμήτων ἀνδρῶν· τὰ δ΄ ἔνυλα κτλ.
		</text>
	</fragment>
	<fragment>
		<number>70</number>
		<text>πόσῳ δὴ οὖν βέλτιον Ἡ. παίδων ἀθύρματα νενόμικεν
			εἶναι τὰ ἀνθρώπινα δοξάσματα.
		</text>
	</fragment>
	<fragment>
		<number>71</number>
		<text>μεμνῆσθαι δὲ καὶ τοῦ ἐπιλανθανομένου ᾗ ἡ ὁδὸς ἄγει.</text>
	</fragment>
	<fragment>
		<number>72</number>
		<text>ᾧ μάλιστα διηνεκῶς ὁμιλοῦσι λόγῳ τῷ τὰ ὅλα
			διοικοῦντι, τούτῳ διὰφέρονται, καὶ οἷς καθ΄ ἡμέραν
			ἐγκυροῦσι, ταῦτα αὐτοῖς ξένα φαίνεται.
		</text>
	</fragment>
	<fragment>
		<number>73</number>
		<text>οὐ δεῖ ὥσπερ καθεύδοντας ποιεῖν καὶ λέγειν· καὶ γὰρ
			καὶ τότε δοκοῦμεν ποιεῖν καὶ λέγειν.
		</text>
	</fragment>
	<fragment>
		<number>74</number>
		<text>οὐ δεῖ (ὡς) παῖδας τοκεών, ὧν τοῦτ᾿ ἔστι κατὰ ψιλόν· καθότι παρειλήφαμεν.</text>
	</fragment>
	<fragment>
		<number>75</number>
		<text>τοὺς καθεύδοντας οἶμαι ὁ Ἡ. ἐργάτας εἶναι λέγει καὶ
			συνεργοὺς τῶν ἐν τῷ κόσμῳ γινομένων.
		</text>
	</fragment>
	<fragment>
		<number>76</number>
		<text>ζῇ πῦρ τὸν
			ἀέρος θάνατον καὶ ἀὴρ ζῇ τὸν πυρὸς θάνατον, ὕδωρ
			ζῇ τὸν γῆς θάνατον, γῆ τὸν ὕδατος.
		</text>
	</fragment>
	<fragment>
		<number>76a</number>
		<text>πυρὸς θάνατος ἀέρι
			γένεσις, καὶ ἀέρος θάνατος ὕδατι γένεσις.
		</text>
	</fragment>
	<fragment>
		<number>76b</number>
		<text>ὅτι γῆς θάνατος ὕδωρ γενέσθαι καὶ
			ὕδατος θάνατος ἀέρα γενέσθαι καὶ ἀέρος πῦρ καὶ
			ἔμπαλιν.
		</text>
	</fragment>
	<fragment>
		<number>77</number>
		<text>ὅθεν καὶ Ἡράκλειτον ψυχῇσι φάναι τέρψιν ἢ
			θάνατον ὑγρῇσι γενέσθαιν, τέρψιν δὲ εἶναι αὐταῖς
			τὴν εἰς γένεσιν πτῶσιν, ἀλλαχοῦ δὲ φάναι ζῆν ἡμᾶς
			τὸν ἐκείνων θάνατον καὶ ζῆν ἐκείνας τὸν ἡμέτερον
			θάνατον.
		</text>
	</fragment>
	<fragment>
		<number>78</number>
		<text>ἦθος γὰρ ἀνθρώπειον μὲν οὐκ ἔχει γνώμας, θεῖον δὲ ἔχει.</text>
	</fragment>
	<fragment>
		<number>79</number>
		<text>ἀνὴρ νήπιος ἤκουσε πρὸς δαίμονος ὅκωσπερ παῖς πρὸς ἀνδρός.</text>
	</fragment>
	<fragment>
		<number>80</number>
		<text>εἰδέναι δὲ χρὴ τὸν πόλεμον ἐόντα ξυνόν, καὶ δίκην ἔριν, καὶ γινόμενα πάντα κατ΄ ἔριν καὶ χρεώμενα</text>
	</fragment>
	<fragment>
		<number>81</number>
		<text>ἡ δὲ τῶν ῥητόρων εἰσαγωγὴ πάντα τὰ θεωρήματα
			πρὸς τοῦτ΄ ἔχει τείνοντα καὶ κατὰ τὸν Ἡράκλειτον
			κοπίδων ἐστὶν ἀρχηχός.
		</text>
	</fragment>
	<fragment>
		<number>81a</number>
		<text>κοπίδας τὰς λόγων τέχνας ἔλεγον ἄλλοι τε 
			καὶ ὁ Τίμαιοςοὕτως γράφων.
			« ὥστε καὶ φαίνεσθαι μὴ τὸν Πυθαγόραν
			εὑρετὴνὄντα τῶν ἀληθινῶν κοπίδων μηδὲ τὸν ὑφ΄
			Ἡρακλείτου κατηγορούμενον, ἀÊ΄ αὐτὸν τὸν
			Ἡράκλειτον εἶναι τὸν ἀλαζονευόμενον »
		</text>
	</fragment>
	<fragment>
		<number>82</number>
		<text>πιθήκων ὁ κάλλιστος αἰσχρὸς ἀνθρώπων γένει συμϐάλλειν.</text>
	</fragment>
	<fragment>
		<number>83</number>
		<text>ἀνθρώπων ὁ σοφώτατος πρὸς θεὸν πίθηκος φανεῖται
			καὶ σοφίᾳ κάλλει καὶ τοῖς ἄλλοις πᾶσιν.
		</text>
	</fragment>
	<fragment>
		<number>84</number>
		<text>μεταϐάλλον ἀναπαύεται καὶ κάματός ἐστι τοῖς
			αὐτοῖς μοχθεῖν καὶ ἄρχεσθαι.
		</text>
	</fragment>
	<fragment>
		<number>85</number>
		<text>θυμῷ μάχεσθαι χαλεπόν· ὅτι γὰρ ἂν θέλῃ, ψυχῆς
			ὠνεῖται.
		</text>
	</fragment>
	<fragment>
		<number>86</number>
		<text>ἀλλὰ τῶν μὲν θείων τὰ πολλά, καθ΄ Ἡράκλειτον,
			ἀπιστίῃ διαφυγγάνει μὴ γιγνώσκεσθαι.
		</text>
	</fragment>
	<fragment>
		<number>87</number>
		<text>βλὰξ ἄνθρωπος ἐπὶ παντὶ λόγῳ ἐπτοῆσθαι φιλεῖ.</text>
	</fragment>
	<fragment>
		<number>88</number>
		<text>ταὐτό τ΄ ἔνι ζῶν καὶ τεθνηκὸς καὶ [τὸ] ἐγρηγορὸς
			καὶ τὸ καθεῦδον καὶ νέον καὶ γηραιόν· τάδε γὰρ
			μετὰπεσόντα ἐκεῖνά ἐστι κἀκεῖνα πάλιν
			μεταπεσόντα ταῦτα.
		</text>
	</fragment>
	<fragment>
		<number>89</number>
		<text>ὁ Ἡ. φησι τοῖς ἐγρηγορόσιν ἕνα καὶ κοινὸν κόσμον
			εἶναι, τῶν δὲ κοιμωμένων ἕκαστον εἰς ἴδιον
			ἀποστρέφεσθαι.
		</text>
	</fragment>
	<fragment>
		<number>90</number>
		<text>πυρός τε ἀνταμοιϐὴ τὰ πάντα καὶ πῦρ ἁπάντων
			ὅκωσπερ χρυσοῦ χρήματα καὶ χρημάτων χρυσός.
		</text>
	</fragment>
	<fragment>
		<number>91</number>
		<text>ποταμῷ γὰρ οὐκ ἔστιν ἐμϐῆναι δὶς τῷ αὐτῷ καθ΄ Ἡράκλειτον.</text>
	</fragment>
	<fragment>
		<number>91a</number>
		<text>οὐδὲ θνητῆς οὐσίας δὶς ἅφασθαι κατὰ ἕξιν· ἀÊ΄
			ὀξύτητι καὶ τάχει μεταϐολῆς σκίδνησι καὶ πάλιν
			συνάγει καὶ πρόσεισι καὶ ἄπεισι.
		</text>
	</fragment>
	<fragment>
		<number>92</number>
		<text>Σίϐυλλα δὲ μαινομένῳ στόματι καθ΄ Ἡράκλειτον
			ἀγέλαστα καὶ ἀκαλλώπιστα καὶ ἀμύριστα
			φθεγγομένη χιλίων ἐτῶν ἐξικνεῖται τῇ φωνῇ διὰ τὸν θεόν.
		</text>
	</fragment>
	<fragment>
		<number>93</number>
		<text>ὁ ἄναξ οὗ τὸ μαντεῖόν ἐστι τὸ ἐν Δελφοῖς, οὔτε λέγει
			οὔτε κρύπτει ἀλλὰ σημαίνει.
		</text>
	</fragment>
	<fragment>
		<number>94</number>
		<text>Ἥλιος γὰρ οὐχ ὑπερϐήσεται [τὰ] μέτρα· εἰ δὲ μή,
			Ἐρινύες μιν Δίκης ἐπίκουροι ἐξευρήσουσιν.
		</text>
	</fragment>
	<fragment>
		<number>95</number>
		<text>ἀμαθίην γὰρ ἄμεινον κρύπτειν, (τὰ) ἔργον δὲ ἐν
			ἀνέσει καὶ παρ΄ οἶνον.
		</text>
	</fragment>
	<fragment>
		<number>95a</number>
		<text>κρύπτειν ἀμαθίην κρέσσον ἢ ἐς τὸ μέσον φέρειν.</text>
	</fragment>
	<fragment>
		<number>96</number>
		<text>νέκυες γὰρ κοπρίων ἐκϐλητότεροι.</text>
	</fragment>
	<fragment>
		<number>97</number>
		<text>κύνες γὰρ καὶ βαΰζουσινὃν, ἂν μὴ γινώσκωσι.</text>
	</fragment>
	<fragment>
		<number>98</number>
		<text>αἱ ψυχαὶ ὀσμῶνται καθ΄ Ἅιδην.</text>
	</fragment>
	<fragment>
		<number>99</number>
		<text>εἰ μὴ ἥλιος ἦν, (ἕνεκα τῶν ἄλλων ἄστρων) εὐφρόνη [ἄν] ἦν.</text>
	</fragment>
	<fragment>
		<number>100</number>
		<text>περιόδους· ὧν ὁ ἥλιος ἐπιστάτης ὢν καὶ σκοπὸς
			ὁρίζειν καὶ βραϐεύειν καὶ ἀναδεικνύναι καὶ ἀνα-
			φαίνειν μεταϐολὰς καὶ ὥρας αἳ πάντα φέρουσι καθ΄
			Ἡράκλειτον.
		</text>
	</fragment>
	<fragment>
		<number>101</number>
		<text>ἐδιζησάμην ἐμεωυτόν.</text>
	</fragment>

	<fragment>
		<number>101a</number>
		<text>[δυεῖν γὰρ ὄντων κατὰ φύσιν ὡσανεί
			τινων ὀργάνων ἡυῖν, οἷς πάντα πυνθανόμεθα καὶ
			πολυπραγμονοῦμεν, ἀκοῆς καὶ ὁράσεως,
			ἀληθινωτέραςδ΄ οὔσης οὐ μικρῷ τῆς ὁράσεως κατὰ
			τὸν Ἡράκλειτον· ὀφθαλμοὶ γὰρ τῶν ὤτων
			ἀκριϐέστεροι μάρτυρες.]
		</text>
	</fragment>
	<fragment>
		<number>102</number>
		<text>τῷ μὲν θεῷ καλά πάντα καὶ ἀγαθὰ καὶ δὶκαια,
			ἄνθρωποι δὲ ἅ μὲν ἄδικα ὑπειλήφασιν ἃ δὲ δίκαια.
		</text>
	</fragment>
	<fragment>
		<number>103</number>
		<text>ξυνὸν γὰρ ἀρχὴ καὶ πέρας ἐπὶ κύκλου περιφερείας</text>
	</fragment>
	<fragment>
		<number>104</number>
		<text>τίς γὰρ αὐτῶν νόος ἢ φρήν; δήμων ἀοιδοῖσι πείθονται
			καὶ διδασκάλῳ χρείωνται ὁμίλῳ οὐκ εἰδότες ὅτι οἱ
			πολλοὶ κακοί, ὀλίγοι δὲ ἀγαθοί .
		</text>
	</fragment>
	<fragment>
		<number>105</number>
		<text>Ἕκτορι δ΄ ἦεν ἑταῖρος, [näml. Πουλυδάμας], ἰῇ δ΄
			ἐν νυκτὶ γένοντο ) Ἡ. Ἐντεῦθεν ἀστρολόγον φησὶτὸν
			Ὅμὴρον καὶ ἐνοἷς φησι τὸν «μοῖραν δ΄ οὔ τινά φημι
			πεφυγμένον ἔμμεναι ἀνδρῶν »
		</text>
	</fragment>
	<fragment>
		<number>106</number>
		<text>περὶ δ΄ ἡμερῶν ἀποφράδων εἴτεχρὴ τίθεσθαί τινας
			εἴτε ὀρθῶς Ἡράκλειτος ἐπέπληξεν Ἡσιόδῳ τὰς μὲν
			ἀγαθὰς ποιουμένῳ, τὰς δὲ φαύλας, ὡς ἀγνοοῦντι
			φύσιν ἡμέρας ἁπάσης μίαν οὖσαν, ἑτέρωθι
			διηπόρηται.
		</text>
	</fragment>
	<fragment>
		<number>107</number>
		<text>κακοὶ μάρτυρες ἀνθρώποισιν ὀφθαλμοὶ καὶ ὦτα
			βαρϐάρους ψυχὰς ἐχόντων.
		</text>
	</fragment>
	<fragment>
		<number>108</number>
		<text>Ἡρακλείτου. ὁκόσων λόγους ἤκουσα, οὐδεὶς
			ἀφικνεῖται ἐς τοῦτο, ὥστε γινώσκειν ὅτι σοφόν ἐστι
			πάντων κεχωρισμένον.
		</text>
	</fragment>
	<fragment>
		<number>109</number>
		<text>κρύπτειν ἀμαθίην κρέσσον ἢ ἐς τὸ μέσον φέρειν.</text>
	</fragment>
	<fragment>
		<number>110</number>
		<text>ἀνθρώποις γίνεσθαι ὁκόσα θέλουσιν οὐκ ἄμεινον.</text>
	</fragment>
	<fragment>
		<number>111</number>
		<text>νοῦσος ὑγιείην ἐποίησεν ἡδὺ, κακὸν ἀγαθόν, λιμὸς
			κόρον, κάματος ἀνάπαυσιν.
		</text>
	</fragment>
	<fragment>
		<number>112</number>
		<text>τὸ φρονεῖν ἀρετὴ μεγίστη, καὶ σοφίη ἀληθέα λέγειν
			καὶ ποιεῖν κατὰ φύσιν ἐπαΐοντας.
		</text>
	</fragment>
	<fragment>
		<number>113</number>
		<text>ξυνόν ἐστι πᾶσι τὸ φρονέειν.</text>
	</fragment>
	<fragment>
		<number>114</number>
		<text>ξὺν νόῳ λέγοντας ἰσχυρίζεσθαι χρὴ τῷ ξυνῷ πάντων,
			ὃκωσπερ νόμῳ πόλις, καὶ πολὺ ἰσχυροτέρως.
			τρέφονται γὰρ πάντες οἱ ἀνθρώπειοι νόμοι ὑπὸ ἑνὸς
			τοῦ θείου· κρατεῖ γὰρ τοσοῦτον ὁκόσον ἐθέλει καὶ
			ἐξαρκεῖ πᾶσι καὶ περὶγίνεται.
		</text>
	</fragment>
	<fragment>
		<number>115</number>
		<text>ψυχῆς ἐστι λόγος ἑαυτὸν αὔξων.</text>
	</fragment>
	<fragment>
		<number>116</number>
		<text>ἀνθρώποισι πᾶσι μέτεστι γινώσκειν ἑωυτοὺς καὶ φρονεῖν.</text>
	</fragment>
	<fragment>
		<number>117</number>
		<text>ἀνὴρ ὁκόταν μεθυσθῇ, ἄγεται ὑπὸ παιδὸς ἀνήϐου
			σφαλλόμενος, οὐκ ἐπαΐων ὅκη βαίνει, ὑγρήντὴν
			ψυχὴς ἔχων.
		</text>
	</fragment>
	<fragment>
		<number>118</number>
		<text>αὔη ψυχὴ σοφωτάτη καὶ ἀρίστη</text>
	</fragment>
	<fragment>
		<number>119</number>
		<text>ἦθος ἀνθρώπῳ δαίμων.</text>
	</fragment>
	<fragment>
		<number>120</number>
		<text>[ βέλτιον δ΄· Ἡ. καὶ ὁμηρικωτέρως ὁμοίως ἀντὶ τοῦ
			ἀρκτιτοῦ τὴν ἄρκτον ὀνομάζων·]
			ἠοῦς καὶ ἑσπέρας τέρματα ἡ ἄρκτος καὶ ἀντίον τῆς
			ἄρκτου οὖρος αἰθρίου Διός.
			[ ὁ γὰρ ἀρκτικός ἐστι δύσεως καὶ ἀνατολῆς ὅρος, οὐχ
			ἡ ἄρκτος.]
		</text>
	</fragment>
	<fragment>
		<number>121</number>
		<text>ἄξιον Ἐφεσίοις ἡϐηδὸν ἀπάγξασθαι (πᾶσι καὶ τοῖς
			ἀνήϐοις τὴν πόλιν καταλιπεῖν), οἵτινες Ἑρμόδωρον
			ἄνδρα ἑωυτῶν ὀνήιστον ἐξέϐαλον φάντες· ἡμέων
			μηδὲ εἷς ὀνήιστος ἔστω, εἰ δὲ μή, ἄλλη τε καὶ
			μετ΄ἄλλων.
		</text>
	</fragment>
	<fragment>
		<number>122</number>
		<text>ἀγχιϐατεῖν / ἀμφισϐατεῖν : ἀγχιϐασίην Ἡράκλειτος.</text>
	</fragment>
	<fragment>
		<number>123</number>
		<text>φύσις δὲ καθ΄ Ἡράκλειτον κρύπτεσθαι φιλεῖ.</text>
	</fragment>
	<fragment>
		<number>124</number>
		<text>ἄλογον δὲ κἀκεῖνο δόξειεν ἂν, εἰ ὁ μὲν ὅλος οὐρανὸς
			καὶἕκαστα τῶν μερῶν ἅπαντ΄ ἐν τάξει καὶ λόγῳ, καὶ
			μορφαῖς καὶ δυνάμεσιν καὶ περιόδοις, ἐν δὲ ταῖς
			ἀρχαῖς μηθὲν τοιοῦτον, ἀÊ΄ ὥσπερ σάρμα εἰκῆ
			κεχυμένον ὁ κάλλιστος, φησὶν Ἡράκλειτος, [ὁ]
			κόσμος.
		</text>
	</fragment>
	<fragment>
		<number>125</number>
		<text>καὶ ὁ κυκεὼν διίσταται (μὴ) κινούμενος.</text>
	</fragment>
	<fragment>
		<number>126</number>
		<text>τὰ ψυχρὰ θέρεται, θερμὸν ψύχεται, ὑγρὸν αὐαίνεται, καρφαλέον νοτίζεται.</text>
	</fragment>
	<fragment>
		<number>126a</number>
		<text>κατὰ λόγον δὲ ὡρέων συμϐάλλεται ἑϐδομὰς κατὰ
			σελήνην, διαιρεῖται δὲ κατὰ τὰς ἄρκτους, ἀθανάτου
			Μνήμης σημείω.
		</text>
	</fragment>
	<fragment>
		<number>127</number>
		<text>ὁ αὑτὸς πρὸς Αἰγυπτίους ἔφη· εἰ θεοί εἰσιν, ἵνα τί
			θρηνεῖτε αὐτούς; εἰ δὲ θρηνεῖτε αὐτούς, μηκέτι
			τούτους ἡγεῖσθε θεούς.
		</text>
	</fragment>
	<fragment>
		<number>128</number>
		<text>ὅτι ὁ Ἡράκλειτος ὁρῶν τοὺς Ἕλληνας γέρα τοῖς
			δαίμοσιν ἀπονέμοντας εἶπεν· δαιμόνων ἀγάλμασιν
			εὔχονται οὐκ ἀκούουσιν, ὥσπερ ἀκούοιεν, οὐκ
			ἀποδιδοῦσιν, ὥσπερ [οὐκ] ἀπαιτοῖεν.
		</text>
	</fragment>
	<fragment>
		<number>129</number>
		<text>Πυθαγόρης Μνησάρχου ἱστορίην ἤσκησεν ἀνθρώ-
			πων μάλιστα πάντων καὶ ἐκλεξάμενος ταύτας τὰς
			συγγραφὰς ἐποιήσατο ἑωυτοῦ σοφίην, πολυμαθείην,
			κακοτεχνίην.
		</text>
	</fragment>
	<fragment>
		<number>131</number>
		<text>ὁ δὲ γε Ἡ. ἔλεγε τὴν οἴησιν προκοπῆς ἐγκοπήν.</text>
	</fragment>
	<fragment>
		<number>132</number>
		<text>τιμαὶ θεοὺς καὶ ἀνθρώπους καταδουλοῦνται.</text>
	</fragment>
	<fragment>
		<number>133</number>
		<text>ἄνθρωποι κακοὶ ἀληθινῶν ἀντίδικοι</text>
	</fragment>
	<fragment>
		<number>134</number>
		<text>τὴν παιδείαν ἕτερον ἥλιον εἶναι τοῖς πεπαιδευμένοις.</text>
	</fragment>
	<fragment>
		<number>135</number>
		<text>συντομωτάτην ὁδὸν ἔλεγεν εἰς εὐδοξίαν τὸ γενέσθαι ἀγαθόν.</text>
	</fragment>
	<fragment>
		<number>136</number>
		<text>ἡ εὔκαιρος χάρις λιμῷ καθάπερ τροφὴ ἁρμόττουσα
			τὴν τῆς ψυχῆς ἔνδειαν ἰᾶται.
		</text>
	</fragment>
	<fragment>
		<number>137</number>
		<text>γράφει γοῦν « ἔστι γὰρ εἱμαρμένα πάντως »</text>
	</fragment>
	<fragment>
		<number>138</number>
		<text>Ἡρακλείτου φιλοσόφου κατὰ τοῦ βίου. Ποίην τις
			βιότοιο τάμοι τρίϐον κτλ.
		</text>
	</fragment>
	<fragment>
		<number>139</number>
		<text>Ἡρακλείτου φιλοσόφου. Ἐπειδὴ φασί τινες εἰς
			ἀρχὰς κεῖσθαι τὰ ἄστρα μέχρις οὗ ἐθέλει ὁ
			ποιήσας αὐτόν.
		</text>
	</fragment>
</fragments>